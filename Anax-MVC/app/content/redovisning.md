Redovisning
====================================
 
Kmom01: PHP-baserade och MVC-inspirerade ramverk
------------------------------------

### Vilken utvecklingsmiljö använder du?
Använder mig av XAMPP, Sublime och FileZilla. Till största del programmerar jag på min laptop som kör Ubuntu 14.04. Synkar med hjälp av Github och kan därför arbeta vidare på min stationära windowsburk när jag är hemma. Också där använder jag mig av kombinationen Sublime 3, FileZilla och Github. 

Försöker komma ihåg att committa när jag är klar med något delmoment och när jag är klar för dagen blir det en push så att jag kan arbeta vidare på den dator jag har tillgång till när det är dags att fortsätta.

Mitt arbete går även att nås på [github](https://github.com/klinkaren/PHPMVC).

### Är du bekant med ramverk sedan tidigare?
Jag läser kursen OOPHP parallellt med den här kursen och där använder vi oss av Anax, om dock inte den MVC-variant som används här. Om det kan räknas in som ramverk är det väl egentligen den erfarenhet jag har av ramverk.

### Är du sedan tidigare bekant med de lite mer avancerade begrepp som introduceras?
Det beror ju lite på vad som menas med “mer avancerade begrepp”. En hel del har jag stött på sedan tidigare. Namespace hade jag exempelvis en vag aning om vad det var även om jag inte använt mig av det. Generellt sett så kan jag väl säga att terminologin inte var några större problem att ta in. Utmaningen låg snarare i att förstå tänket med ramverk och designmönster. Bra genomgång!

### Din uppfattning om Anax, och speciellt Anax-MVC?
Tycker om att använda Anax i OOPHP-kursen. Det här med MVC-tänket är lite annorlunda men jag har en känsla av att jag kommer växa in i det och inte kunna vara utan det. 

Gillar redan det här med routing. Känns lite komplicerat och trubbigt för mig just nu men jag ser fördelarna det kommer medföra när jag kommit in i tänket. Tänkte direkt när jag läste om det att det här borde kunna användas som en fördel när det gäller ranking i sökmotorerna. När jag sedan kom till slutet av kursmomentet förstod jag att jag tänkt rätt när jag läste om just det [här](http://dbwebb.se/kunskap/bygg-en-me-sida-med-anax-mvc#url-ut).

Just nu känns allt väldigt rörigt och överväldigande. Men jag minns en professor jag hade i föreagsekonomi som menade att man ska vara glad när allt känns rörigt och överväldigande. Då är man nämligen på god väg att förstå och kunna dra nytta av kunskapen :)